[{"text": "Altariello naini\u00eb L\u00f3riendess\u00eb", "entities": []}, {"text": "Norolinda pirukend\u00eba lende tanna Nielikkilis, sana wende nieninqu\u00eba yan i wilyar antar miquelis I\u00b7oromandi tanna lende ar wingildi wilwarindie losselie telerinwa: t\u00e1li lantalasselingie.", "entities": []}, {"text": "Et E\u00e4rello Endorenna ut\u00falien. Sinom\u00eb maruvan ar Hildinyar tenn' Ambar-metta.", "entities": [{"start": 11, "end": 20, "label": "LOC"}]}, {"text": "Men cenuva f\u00e1n\u00eb cirya m\u00e9tima hrestallo c\u00edra, i fairi n\u00e9c\u00eb ringa s\u00famaryass\u00eb ve maiwi yaimi\u00eb?  Man tiruva f\u00e1na cirya, wilwarin wilwa, \u00ebar-celumessen r\u00e1mainen elvi\u00eb \u00ebar falastala, winga hl\u00e1pula r\u00e1mar sis\u00edlala, c\u00e1l\u00eb fif\u00edrula?  Man hlaruva r\u00e1v\u00eba s\u00far\u00eb ve tauri lillassi\u00eb, ninqui carcar yarra isilm\u00eb ilcalass\u00eb, isilm\u00eb p\u00edcalass\u00eb isilm\u00eb lantalass\u00eb ve loicol\u00edcuma; raumo nurrua, undum\u00eb r\u00fama?  Man cenuva lumbor ahosta Menel ac\u00fana ruxal' ambonnar, \u00ebar amortala, undum\u00eb h\u00e1cala, enwina l\u00fam\u00eb elenillor pella talta-taltala atalanti\u00eb mindonnar?  Man tiruva r\u00e1cina cirya ondoliss\u00eb morn\u00eb nu fanyar\u00eb r\u00facina, anar p\u00far\u00eba tihta axor ilcalannar m\u00e9tim' auress\u00eb? Man cenuva m\u00e9tim' and\u00fan\u00eb? ", "entities": []}, {"text": "Minna N\u00famen  Caitat caselya lissea L\u00f3me lanta; metyalenna t\u00faliel Lorat, ar n' \u00f3luva lyen you t\u00faler y\u00e1 S\u00ed y\u00e1lante et hrestallo hair' arta Manan nainal? Man antolyasse nier sin? Cenuval rat' autuvar ilye caurelyar Ranconyassen er loril varna  Man cenil han menelo hresta? Manan i maiw' yalir? Arta Ear Sil n\u00e9ca orta Ciryar s\u00edmen marenna colien Ilqu' ahyuva hyellenna sil Cal nenes, ily' fear autuvar  Estel l\u00f3menna sintuva Ter mordor lantal' et l\u00famell', enyalie \u00c1va quete: nalve metyales Loss' hrestar yalir Met omentuva ata Ar nauval ranconyassen er lorna  Man cenil han menelo hresta? Manan i maiw' yalir? Arta Ear Sil n\u00e9ca orta Ciryar s\u00edmen marenna colien Ilqu' ahyuva hyellenna sil Cal nenes, hisw' ciryar autuvar Minna N\u00famen", "entities": []}, {"text": "E\u00e4 Eru i estaina n\u00e1 Il\u00favatar Ardass\u00eb, ar \u00f3nes minyav\u00eb Ainur i ner i h\u00edni sanweryo, ar ner yo s\u00eb n\u00f3 il\u00fav\u00eb n\u00e9 ontaina. Ar ten quentes, antala ten lammar lindal\u00ebo, ar lirnent\u00eb, ar s\u00eb n\u00e9 alass\u00eba.   Nan andav\u00eb lirnent\u00eb ilquen erya ecar pitya n\u00f3tess\u00eb [sina l\u00famess\u00eb] ar hosta lastain\u00eb, nan ilquen hanyan\u00eb minyav\u00eb sanwi Il\u00favataro yallon tulles, ar handess\u00eb nossento palyanent\u00eb nan \u00falintav\u00eb. Nan oi l\u00famess\u00eb ya lastanent\u00eb, ent\u00eb tuller antumna handenna,  ar vaness\u00eb lindalento palyane ar tulles marta sa Il\u00favatar tultan\u00eb Ainur eryenna ar quente ten taura l\u00edr\u00eb pantala ten analt' ar analcarinqu\u00eb or ya n\u00f3 westanes ar i alcar yesseryo ar i rille mettaryo elyaner Ainur,  yanen cawnent\u00eb ar carnent\u00eb \u00falamma...", "entities": [{"start": 29, "end": 36, "label": "LOC"}, {"start": 0, "end": 2, "label": "LOC"}, {"start": 312, "end": 321, "label": "PERSON"}, {"start": 20, "end": 28, "label": "PERSON"}, {"start": 493, "end": 501, "label": "PERSON"}, {"start": 3, "end": 6, "label": "PERSON"}]}, {"text": "Tirno Silmarillion    I l\u00fame ut\u00falie, A tirno Silmarillion, Tienna narwa No rocco n\u00e9ca, Yan i esse n\u00e1 Qualme, - Wilie haiyave N\u00famenna Wisto, Ardallo melima.  Vainolelya unqua Ar macilya rusta Lor\u00e1va nenessen I caituvar \u0144alle. Ve laurea anna, Hroalya racina Antalye n\u00f3ren Sa varyane li.  N\u00e1 carna nilmonen Tyarda avatyarima, An nar cotumor qualini, Naina, Valariande, An i calwo n\u00e1 firin, Ar elenu vinye \u00dasiluvar eldain. N\u00e1n i Raice na cuine.", "entities": [{"start": 140, "end": 147, "label": "LOC"}]}, {"text": "N\u00famen  Sind\u00eb litsi lutir sinom\u00eb. Ekkaia rip\u00eb held\u00eb sariryannar. N\u00fameness\u00eb Ambar talta undumenna ar i eleni nainir qualmeryanen.  L\u00f3m\u00eb t\u00far\u00eb sin\u00f3m\u00eb; Anquild\u00eba alcareryass\u00eb. An s\u00ed n\u00e1 i n\u00f3r\u00eb yanna f\u00ebar tulir usien i nwalm\u00eb l\u00fameo.    R\u00f3menna ortar i oronti; T\u00e1ra Ambarello Ar l\u00ebontar topir i \u00ebar lumbenen. i m\u00e9tim\u00eb falmar ripir anquildess\u00eb And\u00fan\u00eb pella.   Sin\u00f3m\u00eb eanye, ny\u00e9ra: Tiruvany\u00eb And\u00fan\u00eb. Ya n\u00e1 And\u00fan\u00eb pella, C\u00famanna, ar loruvany\u00eb C\u00famo.", "entities": [{"start": 229, "end": 236, "label": "LOC"}, {"start": 33, "end": 39, "label": "LOC"}]}, {"text": "A Caita carelya ammelda ar moiana. Lanta i l\u00f3m\u00eb, ut\u00faliely\u00eb ti\u00ebo mettanna. A lor\u00eb si, ar \u00f3la len i ep\u00eb tuller. Ent\u00eb yaitar hrestallo pella. Manen neyily\u00eb? Mallo ni\u00ebr antalyass\u00eb? Rato cenuvaly\u00eb sa ily\u00eb caurelyar autuvar, varna mi inya ranqui.  Man cenily\u00eb eccaianna? Manen i maiwi ninqui yaitar? Arta i E\u00e4r  Isil n\u00e9ca amorta - Ciryar ut\u00falier an yulu le m\u00e1relya. R\u00f3men ahyuva ve hyell\u00eb telpina, i c\u00e1la neniss\u00eb. Ily\u00eb f\u00ebar autar.  I Estel vinta ambarenna l\u00f3m\u00ebo, ter fuini lantala, pella enyali\u00eb ar l\u00fam\u00eb. \u00c1va quet\u00eb: \"Si ut\u00falielw\u00eb mettanna\". Hresta ninqu\u00eb y\u00e1ma - ely\u00eb ar iny\u00eb ata \u00f3mentuvalw\u00eb. Ar ely\u00eb nauva sinom\u00eb mi inya ranqui.  Man cenily\u00eb eccaianna? Ma i maiwi ninqui yaitar? Arta i E\u00e4r Isil n\u00e9ca amorta - Ciryar ut\u00falier an yulu le m\u00e1relya. Ar ily\u00eb ahyuva ve hyell\u00eb telpina, i c\u00e1la neniss\u00eb. Ciryar mist\u00eb autar  N\u00famenna.   ", "entities": [{"start": 154, "end": 159, "label": "PERSON"}, {"start": 139, "end": 144, "label": "PERSON"}, {"start": 265, "end": 270, "label": "PERSON"}, {"start": 306, "end": 310, "label": "PERSON"}, {"start": 684, "end": 688, "label": "PERSON"}]}, {"text": "Si\u00eb menel ar cemen ar ilya hossento ner telyain\u00eb.  Ar i ots\u00eba auress\u00eb Eru telyan\u00eb carierya ya carnes, ar sendes i ots\u00eba auress\u00eb ilya carieryallo ya carnes.  Ar Eru laitan\u00eb i ots\u00eba aur\u00eb ar airit\u00e1n\u00eb sa, an sass\u00eb Eru send\u00eb ilya carieryallo ya ontanes ar carnes.  Sin n\u00e1 i nyarna menelo ar cemeno \u00edr\u00eb nent\u00eb ontain\u00eb, i auress\u00eb ya carn\u00eb Yeh\u00f3va Eru menel ar cemen.  Voro pal\u00faress\u00eba tussa l\u00e1 eng\u00eb cemend\u00eb, ar olvar voro \u00famer tuita, an Yeh\u00f3va Eru l\u00e1 tyarn\u00eb mist\u00eb lanta cemenna, ar l\u00e1 eng\u00eb Atan m\u00f3tien i pal\u00faress\u00eb.  Mal h\u00edsi\u00eb ortan\u00eb cemello, ar \u00e1nes n\u00e9n ilya i pal\u00faren cemeno.  Ar Yeh\u00f3va Eru carn\u00eb i Atan astonen i cemello ar s\u00fayan\u00eb cuiles\u00fal\u00eb mir nengwirya, ar i Atan n\u00e9 cuina onna.  Ar Yeh\u00f3va Eru empann\u00eb tarwa Erend\u00eb, R\u00f3menna, ar entass\u00eb panyanes i Atan i carnes.  Ar Yeh\u00f3va Eru tyarn\u00eb tuita cemello ilya alda i n\u00e1 vanya cenien ar m\u00e1ra matien ho sa, ar yando i alda cuil\u00ebo endess\u00eb i tarvo, ar i alda istyo m\u00e1rava ar ulcuva.  Eng\u00eb s\u00edr\u00eb i lend\u00eb et Erenello antien n\u00e9n i tarwan, ar entallo nes hy\u00e1rina mir canta celumi.  I ess\u00eb i minyo n\u00e1 P\u00edhyon; sa n\u00e1 i sir\u00eb os ilya i n\u00f3r\u00eb Hav\u00edla, yass\u00eb \u00eba malta.  Ar tana n\u00f3r\u00ebo malta n\u00e1 m\u00e1ra. Entass\u00eb \u00ebar yando n\u00edsima suht\u00eb ar ahyam\u00edr\u00eb.  Ar i ess\u00eb i att\u00eba s\u00edr\u00ebo n\u00e1 \u00cdhon; sa n\u00e1 i sir\u00eb os ilya i n\u00f3r\u00eb C\u00fas.  Ar i ess\u00eb i nelya s\u00edr\u00ebo n\u00e1 Hirrecel; sa n\u00e1 i cel\u00eb r\u00f3mess\u00eb Ahyuro. Ar i cant\u00eba s\u00edr\u00eb n\u00e1 Perat.  Ar Yeh\u00f3va Eru mamp\u00eb i Atan ar panyan\u00eb se Ereno tarwass\u00eb m\u00f3tien sass\u00eb ar tirien sa.  Ar Yeh\u00f3va Eru cann\u00eb i Atanen, qu\u00e9tala: \u201cIlya aldallo i tarwass\u00eb lertaly\u00eb mat\u00eb.  Mal i aldallo istyo m\u00e1rava ar ulcuva \u00e1va mat\u00eb, an i auress\u00eb ya matily\u00eb sallo, anwav\u00eb firuvaly\u00eb.\u201d  Ar equ\u00eb Yeh\u00f3va Eru: \u201cUm\u00eb m\u00e1ra sa i Atan n\u00e1 eress\u00eba. Caruvan sen restar i n\u00e1 ve se.\u201d  Yeh\u00f3va Eru carn\u00eb cemennen ily\u00eb celvar pal\u00far\u00ebo ar ily\u00eb aiwi menelo, ar tulyaneryet i Atanna cenien mana estaneryet. Ya i Atan estan\u00eb ilya cuina onna, sa n\u00e9 esserya.  Ar i Atan estan\u00eb ily\u00eb lamni ar i aiwi menelo ar ily\u00eb hravani celvar, mal Atanen \u00fames hir\u00eb restar i n\u00e9 ve se.  San Yeh\u00f3va Eru tyarn\u00eb n\u00fara f\u00fam\u00eb lanta i Atanna, ar \u00edr\u00eb fumnes, mampes min\u00eb h\u00f3naxoryaron ar quant\u00eb hr\u00e1venen.  Ar Yeh\u00f3va Eru carn\u00eb i h\u00f3naxo ya mampes i Atanello mir n\u00eds, ar tulyaneryes i Atanna.  San equ\u00eb i Atan: \u201cL\u00fa sina nas axor axonyaron ar hr\u00e1v\u00eb hr\u00e1venyo! Sin nauva estaina N\u00eds, an Nerello nes mapaina.\u201d  Si\u00eb n\u00e9r autuva ataryallo ar amilleryallo ar himyuva vesserya, ar nauvant\u00eb hr\u00e1v\u00eb er.  Nent\u00eb held\u00eb, i Atan ar vesserya, mal \u00fament\u00eb naityan\u00eb.                           ", "entities": [{"start": 710, "end": 717, "label": "LOC"}, {"start": 70, "end": 73, "label": "PERSON"}, {"start": 160, "end": 163, "label": "PERSON"}, {"start": 210, "end": 213, "label": "PERSON"}, {"start": 338, "end": 341, "label": "PERSON"}, {"start": 434, "end": 437, "label": "PERSON"}, {"start": 578, "end": 581, "label": "PERSON"}, {"start": 684, "end": 687, "label": "PERSON"}, {"start": 767, "end": 770, "label": "PERSON"}, {"start": 1334, "end": 1337, "label": "PERSON"}, {"start": 1418, "end": 1421, "label": "PERSON"}, {"start": 1601, "end": 1604, "label": "PERSON"}, {"start": 1678, "end": 1681, "label": "PERSON"}, {"start": 1957, "end": 1960, "label": "PERSON"}, {"start": 2065, "end": 2068, "label": "PERSON"}]}, {"text": "Vanda Fean\u00e1r\u00f3 Noss\u00ebo  Nai kotumo ar nilmo, kalima Vala thauza ar poika, Moringothonna, Elda ar Maiya ar Apan\u00f3na, End\u00f3ress\u00eb Atan sin \u00fan\u00f3na, ilar thany\u00eb, ilar melm\u00eb, ilar malkazon samm\u00eb, osta ilar harw\u00eb, lau Ambar tana, s\u00f3-thauruv\u00e1 F\u00eban\u00e1rollo, ar F\u00eban\u00e1r\u00f3 nossello, iman askaly\u00e1 ar chary\u00e1, ar mi kamb\u00eb map\u00e1, her\u00e1 hirala ar haiya hat\u00e1 Silmarill\u00eb. S\u00ed vandalm\u00eb ilyai: unqual\u00e9 son ant\u00e1valme mennai Aur\u00eb-mett\u00e1, qualm\u00e9 ten' Ambar-mett\u00e1! Quettalman lasta, Eru Il\u00favatar! Oiy\u00e1m\u00f3renna m\u00e9-quetamartya \u00edre queluv\u00e1 tyardalma. Ainorontess\u00eb tirtass\u00eb lasta ar lma-vand\u00e1 enyalaz, Varda Manw\u00eb!", "entities": [{"start": 230, "end": 240, "label": "LOC"}, {"start": 245, "end": 252, "label": "LOC"}, {"start": 446, "end": 458, "label": "PERSON"}, {"start": 566, "end": 571, "label": "PERSON"}, {"start": 560, "end": 565, "label": "PERSON"}]}, {"text": "Olorenyallo  Hlaren quen i taurissen, l\u00e1ma i aurello \u00edre oment\u00e1nelme. Tennoio aiwi liruvar i herin ol\u00f3renyaron, vantarye imbe laiqua narasse ar l\u00f3tearwa peler. Avantielme ter tarsaye auri, voronnelme morne lendi ar \u00fan\u00f3time harwi. A eldava venda m\u00edrihendea, \u00e1 larta, \u00favan cuina eressea. \u00c1va hehta ni, antuvan len h\u00edna, ar m\u00e1r nilda. Vestan tyen, melme \u00fava sinta ar estel lohtuva tavinya. \u00c1va tulta i m\u00f3re, melnenya.", "entities": []}, {"text": "Y\u00e9! Mentan le ve m\u00e1mar mici \u00f1armor. Etta na hande ve leucar ar c\u00e1mal\u00f3re ve cucuar. Tira inde ana atani, an antauvalte le olla n\u00e1mocombin ar le-riptuvalte yomencoaltassen. Nauvalde tulyane epe n\u00f3rec\u00e1nor ar arani pa n\u00ed, ve vettie tien ar i n\u00f3rin. Mal \u00edre antalte le olla, \u00e1va na tarcine pa manen hya mana quetuvalde, an ya quetuvalde nauva len antana l\u00fame entasse. An i quetir uar rie l\u00e9, mal Atareldo Faire ye quete eldenen. Ente, h\u00e1no antauva olla h\u00e1no qualmenna, ar atar h\u00ednarya, ar h\u00edni ortuvar nostarultanta ar tyaruvar qualmetta. Ar elde nauvar t\u00e9vaine lo illi pa essenya, mal ye perpere i mettanna, isse nauva rehtana. \u00cdre roitalte le osto sinasse, u\u015fa hyananna, an n\u00e1sie quetin lenna: Laume telyauvalde i rinde ostoron Isra\u00e9lo n\u00f3 i Atanyondo tuluva.", "entities": [{"start": 725, "end": 732, "label": "LOC"}]}, {"text": "Hildo ua or ye peanta se, hya m\u00f3l or herurya. Farya i hildon qui olis ve ye peanta se, ar i m\u00f3l ve herurya. Qui queni estaner i coantur V\u00e9lsevul, manen ita ambe estuvalte i queni coaryo sie?", "entities": [{"start": 136, "end": 144, "label": "PERSON"}, {"start": 0, "end": 5, "label": "PERSON"}]}, {"text": "Etta \u00e1va ruce tello. An ea munta t\u00f3pina ya ua nauva apantana, ar munta nulda ya ua nauva sinwa. Ya nyarin len i morniesse, queta i calasse, ar ya hlarilde hlussaina, \u00e1sa care sinwa ingallon i coaron. Ar \u00e1va ruce illon nahtar i hroa mal uar pole nahta i fea; ambe rongo ruca yello pole nancare fea ar hroa v\u00e9la Ehennasse. Ma uat filit atta v\u00e1cine mittan urusteva? Ananta er mici t\u00fa ua lanta i talamenna pen Atareldo istya. Mal yando ilye i findi careldasse nar n\u00f3tine. Etta \u00e1va ruce; nalde mirwe l\u00e1 rimbe filici.", "entities": [{"start": 310, "end": 319, "label": "LOC"}]}, {"text": "Etta ilquen ye etequeta ni epe atani, y\u00fa inye etequetuva epe Atarinya ye ea menelde; mal aiquen ye l\u00e1quete ni epe atani, y\u00fa inye laquetuva epe Atarinya ye ea menelde. \u00c1va sana i ut\u00falien panien raine cemende; uan t\u00fale panien raine, mal macil. An t\u00falen tyarien \u015fancier: n\u00e9r ataryanna, ar selye amilleryanna, ar nessa veri i amillenna veruryo; ar atano \u00f1ottor nar i queni coaryasse. Qui queno atar hya amil n\u00e1 sen melda l\u00e1 ni, uas valda nin; ar qui queno yondo hya selye n\u00e1 sen melda l\u00e1 ni, uas valda nin. Ar aiquen ye ua mapa tarwerya ar hilya ni ua valda nin. Ye hire cuilerya, sen nauvas vanwa, mal i qu\u00e9n yeo cuile ole vanwa m\u00e1ranyan, hiruva sa.", "entities": []}, {"text": "Ye came l\u00e9 came y\u00fa ni, ar ye came ni came y\u00fa ye ni-mentane. Ye came Eruterc\u00e1no pan n\u00e1se Eruterc\u00e1no, camuva Eruterc\u00e1no paityale, ar ye came faila n\u00e9r pan n\u00e1se faila, camuva faila nero paityale. Ar aiquen ye anta quenen mici pityar sine rie yulma ringa neno pan n\u00e1se hildo \u2013 n\u00e1sie quetin lenna, paityalerya laume nauva vanwa sen.", "entities": []}, {"text": "Apa Y\u00e9sus telyane cane hildoryain yunque, etementanes te talo, peant\u00e1ven ar carien i menta sinwa ostoltassen. Mal Yoh\u00e1no, hlarila pa se mandosse, mentane v\u00e9re hildoryainen ar quente senna: \u201cMa elye n\u00e1 ye tulumne, hya h\u00f3palme exen?\u201d Hanquentasse Y\u00e9sus quente t\u00e9na: \u201c\u00c1 auta ar nyara Yoh\u00e1non yar hl\u00e1ralde ar yar c\u00e9nalde: I lacen\u00edti cenir ata, ar i lalev\u00edti vantar, i halmahlaiwar nar poitaine ar i hl\u00e1rel\u00f3rar hl\u00e1rar, ar i qualinar nar ortaine, ar i penyar hl\u00e1rar i evandilyon c\u00e1raina sinwa, ar valima n\u00e1 ye inyesse hire munta querila se oa.", "entities": [{"start": 281, "end": 288, "label": "PERSON"}, {"start": 114, "end": 120, "label": "PERSON"}, {"start": 4, "end": 9, "label": "PERSON"}, {"start": 245, "end": 250, "label": "PERSON"}]}, {"text": "\u00cdre t\u00e9 oanter, Y\u00e9sus yestane carpa i \u015fanganna pa Yoh\u00e1no: \u201cMana etelendelde mir i erume cenien? Lisce levila i s\u00farinen? L\u00e1, mana etelendelde cenien? N\u00e9r arwa mussi lannaron? Y\u00e9, i arwar mussi lannaron ear coassen araniva! Mal mana castanen etelendelde? Cenien Eruterc\u00e1no? N\u00e1, quetin lenna, ar ambela Eruterc\u00e1no! Isse n\u00e1 i qu\u00e9n pa ye t\u00e9cina n\u00e1: 'Y\u00e9, inye menta terc\u00e1nonya epe lye, manwien mallelya epe lye.' N\u00e1sie quetin lenna: Im\u00edca i nar n\u00f3ne lo nissi, l\u00e1ea aiquen t\u00fara l\u00e1 Yoh\u00e1no i Sumbando, mal i ampitya mi menelo aranie t\u00fara l\u00e1 s\u00e9 n\u00e1. Mal ho r\u00e9ryar Yoh\u00e1no i Sumbando tenna s\u00ed, menelo aranie perpere orme, ar i carir orme mapar sa. An ilye i Eruterc\u00e1nor ar i \u015eanye quenter apaceniltar tenna Yoh\u00e1no, ar qui merilde came sa, n\u00e1se El\u00eda ye tulumne. Ye same hlaru, nai hlaruvas!", "entities": [{"start": 473, "end": 490, "label": "PERSON"}, {"start": 552, "end": 569, "label": "PERSON"}, {"start": 49, "end": 55, "label": "PERSON"}, {"start": 693, "end": 699, "label": "PERSON"}, {"start": 15, "end": 20, "label": "PERSON"}, {"start": 730, "end": 734, "label": "PERSON"}]}, {"text": "As mana sestuvan n\u00f3nare sina? Nalte ve h\u00edni hamila i mancan\u00f3messen, yamila i hyane h\u00ednannar: 'Tyaldelme i simpe len, mal ualde liltane; anelme yaimie, mal ualde pente inde nairesse.' An Yoh\u00e1no t\u00fale pen matie hya sucie, ar queni quetir: 'N\u00e1se haryana lo rauco!'  I Atanyondo t\u00fale matila ar sucila, ar queni quetir: 'Ela! N\u00e9r antana lapten ar sucien limpe, meldo tungwemoron ar \u00facarindoron!' Ananta Sailie anaie tanana faila cardaryainen!\u201d", "entities": [{"start": 186, "end": 192, "label": "PERSON"}]}, {"text": "T\u00e1 yestanes naitya i ostor yasse i amarimbar t\u00farie cardaryaron martaner, pan loitanelte hire inwis: \u201cHorro lyen, Corasin! Horro lyen, Vet-Saira! An au i t\u00farie cardar yar amartier letse martaner mi T\u00edr hya S\u00edron, andan\u00e9ya cestanelte inwis mi findilanne ar litte! Etta quetin lenna: T\u00edren ar S\u00edronen i Aure Nami\u00e9va nauva c\u00f3lima l\u00e1 ya nauvas lent! Ar elye, Capernaum, ma nauval ortana menelenna? Undu Mandostonna tuluval, an au i t\u00farie cardar yar martaner lyesse martaner Soromesse, sana osto tarne tenna aure sina. Etta quetin lenna: Soromo n\u00f3ren i Aure Nami\u00e9va nauva c\u00f3lima l\u00e1 ya nauvas len!\u201d", "entities": [{"start": 398, "end": 409, "label": "LOC"}, {"start": 354, "end": 363, "label": "LOC"}, {"start": 469, "end": 478, "label": "LOC"}, {"start": 134, "end": 143, "label": "LOC"}, {"start": 113, "end": 120, "label": "LOC"}, {"start": 290, "end": 297, "label": "LOC"}, {"start": 532, "end": 538, "label": "LOC"}, {"start": 205, "end": 210, "label": "LOC"}, {"start": 281, "end": 286, "label": "LOC"}, {"start": 197, "end": 200, "label": "LOC"}]}, {"text": "Yana l\u00famesse Y\u00e9sus ortane \u00f3marya ar quente: \u201cLaitan tye, \u00c1tar, Heru or menel cemenye, pan unurtiel nati sine i sailallon ar handallon ar \u00e1pantie tai vinimoin! N\u00e1, \u00c1tar, an carie sie n\u00e1ne ya fastane tye! Ilye nati nar nin antane lo Atarinya, ar l\u00e1 ea aiquen ye aqua ista i Yondo hequa i Atar; ente, l\u00e1 ea aiquen ye aqua ista i Atar hequa i Yondo ar aiquen yen i Yondo mere apanta se. Tula ninna, illi i m\u00f3tar ar colir lunge c\u00f3lar, ar antauvan lyen s\u00e9re! \u00c1 panya yaltanya indesse ar para nillo, an nanye moica ar nalda endasse, ar hiruvalde s\u00e9re fealdain. An yaltanya malda n\u00e1, ar c\u00f3lanya alalunga!\u201d", "entities": [{"start": 13, "end": 18, "label": "PERSON"}, {"start": 63, "end": 67, "label": "PERSON"}]}, {"text": "L\u00fame yanasse Y\u00e9sus lende ter i orirestar i sendaresse. Hildoryar n\u00e1ner maite ar yestaner lepta i cari oriva matien. Ar cenila si i Farisar quenter senna: \u201cEla! Hildolyar carir ya ua l\u00e1vina care i sendaresse!\u201d Quentes t\u00e9na: \u201cMa ualde ehentanie pa ya Lavir carne \u00edre isse ar i neri \u00f3se n\u00e1ner maite? Lendes mir i coa Eruva ar mantelte i massar tan\u00e1veo, yar \u00faner l\u00e1vina matta sen hya in n\u00e1ner \u00f3se, mal rie i airimoin. Hya ualde ehentanie i \u015eanyesse i mi sendare i airimor i cordasse racir i sendare ananta nar pen c\u00e1ma? Mal quetin lenna i sisse ea ya t\u00fara l\u00e1 i corda n\u00e1. Mal au hanyanelde ya quetta sina tea: 'Merin \u00f3ravie, ar l\u00e1 yanca,' ualde namne i nar pen c\u00e1ma. An i Atanyondo Heru i sendareo n\u00e1!\u201d", "entities": [{"start": 314, "end": 319, "label": "PERSON"}, {"start": 249, "end": 254, "label": "PERSON"}, {"start": 13, "end": 18, "label": "PERSON"}, {"start": 677, "end": 681, "label": "PERSON"}]}, {"text": "Apa oantes talo t\u00fales mir yomencoalta. Ar y\u00e9! enge tasse n\u00e9r arwa hessa m\u00e1o. Quentes t\u00e9na: \u201cMan n\u00e1 i n\u00e9r mici te arwa erya m\u00e1mo ye ua, qui m\u00e1ma sina lanta mir unque i sendaresse, se-mapuva ar se-ortuva ettenna? Mal manen ita mirwa l\u00e1 m\u00e1ma atan n\u00e1! Sie l\u00e1vina n\u00e1 care m\u00e1ra sendaresse!\u201d T\u00e1 quentes i nerenna: \u201c\u00c1 rahta m\u00e1lyanen!\u201d Ar h\u00e9 rahtane sanen, ar anes envinyanta ar n\u00e1ne ve i hyana m\u00e1. Mal i Farisar lender ettenna ar carner panor pa manen nancarumneltes.", "entities": []}, {"text": "Istala ta, Y\u00e9sus oante talo. Rimbali y\u00fa hilyaner se, ar nestanes illi mici te, mal canneset tulcave i v\u00e1 caruvalte se sinwa, carien anwa ya n\u00e1ne qu\u00e9tina ter Yesaia i Eruterc\u00e1no, ye quente:", "entities": [{"start": 157, "end": 176, "label": "PERSON"}, {"start": 11, "end": 16, "label": "PERSON"}]}, {"text": "\u201cY\u00e9! N\u00faronya ye ilc\u00edlien, meldanya, pa ye feanya fastana n\u00e1. Panyuvan fairenya sesse, ar anan caruvas sinwa i n\u00f3rennar. Uas costuva hya yamuva, ar \u00faquen hlaruva \u00f3marya i mallessen. R\u00e1cina lisce uas ascatuva, ar yulila urulanya uas luhtyuva, tenna taluvas anan apairenna. Ar esseryasse i liendi panyuvar estelelta!\u201d", "entities": []}, {"text": "T\u00e1 tallelte senna raucoharyaina n\u00e9r, lacen\u00edte ar \u00fapa, ar nestanes he, tyarila i \u00fapa n\u00e9r carpa ar cene. Ar ilye i \u015fangar n\u00e1ner ara inte elmendanen, ar quentelte: \u201cC\u00e9 n\u00e9r sina i L\u00e1virion n\u00e1!\u201d Hlarila ta, i Farisar quenter: \u201cN\u00e9r sina ua et-hate i raucor hequa herunen i raucoron, V\u00e9lsevuv!\u201d Istala sanweltar, quentes t\u00e9na: \u201cIlya aranie \u015fanca insanna ole cumna, ar ilya osto ar coa \u015fanca insanna ua taruva. Ar qui S\u00e1tan et-hate S\u00e1tan, n\u00e1se \u015fanca insenna; t\u00e1 manen aranierya taruva? Ente, qui inye et-hate i raucor V\u00e9lsevuvnen, mannen yondoldar et-hatir te? Etta t\u00e9 nauvar n\u00e1moldar. Mal qui Eruo fairenen inye et-hate i raucor, Eruo aranie \u00e9 ut\u00falie lenna. Hya manen aiquen pole lelya mir i coa polda nerwa ar mapa armaryar, qui uas minyave nute i polda n\u00e9r? Ar t\u00e1 piluvas i nati coaryasse. Ye ua asinye \u00f1ottonya n\u00e1, ar ye ua comya asinye, vinta.", "entities": [{"start": 510, "end": 521, "label": "PERSON"}, {"start": 176, "end": 184, "label": "PERSON"}, {"start": 410, "end": 415, "label": "PERSON"}, {"start": 424, "end": 429, "label": "PERSON"}, {"start": 586, "end": 590, "label": "PERSON"}, {"start": 623, "end": 627, "label": "PERSON"}]}, {"text": "Etta quetin lenna: Ilya \u00facare ar naiquetie nauva aps\u00e9nina Atanin, mal naiquetie i Fairenna ua nauva aps\u00e9nina. An aiquen ye quete quetta i Atanyondonna, sen nauvas aps\u00e9nina, mal ye quete i Airefeanna, ta ua nauva aps\u00e9nina sen, mi randa sina ar i tulila v\u00e9la.", "entities": [{"start": 82, "end": 90, "label": "PERSON"}]}, {"text": "Cara i alda m\u00e1ra ar y\u00e1verya m\u00e1ra, hya cara i alda quelexa ar y\u00e1verya quelexa; an y\u00e1veryanen i alda sinwa n\u00e1.", "entities": []}, {"text": "Onnar leucoron, manen polilde quete m\u00e1re nati, elde i nar ulce? An et i endo \u00favello i anto quete. I m\u00e1ra atan tala m\u00e1re nati m\u00e1ra harmaryallo, mal i olca n\u00e9r tala olce nati olca harmaryallo. Quetin lyenna i pa ilya quetie ya atani quetir ya ua a\u015fea, hanquetuvalte Auresse Nami\u00e9va, an v\u00e9re quettalyainen nauval n\u00e1mina faila, ar v\u00e9re quettalyainen nauval n\u00e1mina ulca!\u201d", "entities": []}, {"text": "T\u00e1 ennoli mici Farisar hanquenter senna: \u201cPeantar, merilme cene tanwa lyello!\u201d Hanquentasse quentes t\u00e9na: \u201cOlca ar \u00favoronda n\u00f3nare cesta tanwa, mal tanwa ua nauva antana san, hequa Y\u00f3na i Eruterc\u00e1no tanwa. An tambe Y\u00f3na n\u00e1ne i hoa lingwio mityasse auressen nelde ar l\u00f3missen nelde, s\u00edve i Atanyondo euva cemeno endasse auressen nelde ar l\u00f3missen nelde. Neri Ninivello ortuvar i namiesse as n\u00f3nare sina ar namuvar sa ulca, an t\u00e9 hirner inwis \u00edre Y\u00f3na carne sinwa mentarya, mal ye! sisse ea ya n\u00e1 t\u00fara l\u00e1 Y\u00f3na!", "entities": [{"start": 181, "end": 198, "label": "PERSON"}, {"start": 215, "end": 219, "label": "PERSON"}, {"start": 445, "end": 449, "label": "PERSON"}, {"start": 503, "end": 507, "label": "PERSON"}]}, {"text": "Hyarmeno t\u00e1ri ortuva i namiesse as n\u00f3nare sina ar namuva sa ulca, an t\u00fales cemeno mettallon hlarien Solomondo sailie, ar y\u00e9! sisse ea ya t\u00fara l\u00e1 Solomon n\u00e1.", "entities": [{"start": 100, "end": 109, "label": "PERSON"}, {"start": 145, "end": 152, "label": "PERSON"}]}, {"text": "\u00cdre \u00fapoica faire ettule nerello, lahtas ter parce n\u00f3mi cestala n\u00f3me s\u00e9reva, mal uas hire. T\u00e1 quetis: \u201cNanwenuvan coanyanna yallo l\u00e9ven\u201d, ar tulila sanna hiris i coa lusta, mal poica ar netyana. T\u00e1 lelyas oa ar tala as inse hyane fairi otso, olce l\u00e1 inse, ar mitti\u00e9la marilte tasse, ar tana nero m\u00e9tima s\u00f3ma n\u00e1 faica l\u00e1 i minya! Sie euva y\u00fa olca n\u00f3nare sinan!\u201d", "entities": []}, {"text": "\u00cdre en qu\u00e9tanes i \u015fangannar, y\u00e9! amillerya ar h\u00e1noryar tarner i ettesse ar merner carpa \u00f3se. Ar qu\u00e9n quente senna: \u201cY\u00e9! Amillelya ar h\u00e1nolyar t\u00e1rar i ettesse, merila carpa aselye!\u201d Hanquentasse quentes yenna carampe senna: \u201cMan n\u00e1 amillinya, ar man nar h\u00e1nonyar?\u201d Ar rahtala m\u00e1ryanen hildoryannar quentes: \u201cEla amillinya ar h\u00e1nonyar! Aiquen ye care i ind\u00f3me Atarinyo ye ea menelde, isse h\u00e1nonya ar n\u00e9\u015fanya ar amillinya n\u00e1!\u201d", "entities": []}, {"text": "Aure yanasse Y\u00e9sus, m\u00e9ni\u00e9la i coallo, h\u00e1mane ara i ear, ar hoe \u015fangali \u00f3comner senna. Etta lendes mir lunte ar hamune, lan i quanda \u015fanga t\u00e1rane i f\u00e1rasse. T\u00e1 quentes t\u00e9na rimbe natali sestiessen, quetila: \u201cY\u00e9! Rerindo lende ettenna rerien. Lan r\u00e9ranes erdeli lantaner ara i malle, ar i aiwi t\u00faler ar manter tai. Exeli lantaner i ondonna, yasse ualte s\u00e1me n\u00fara cemen, ar orontelte linti\u00e9nen, peni\u00e9nen n\u00fara cemen. Mal \u00edre Anar oronte, anelte urtane, ar peni\u00e9nen \u015fundo hestanelte. Exeli lantaner im\u00edca i neceli, ar i neceli t\u00faler ama ar quorner te. Mal exeli lantaner i m\u00e1ra cemenna ar carner y\u00e1ve \u2013 mine, nap\u00e1nine lestali tuxa, exe, enenquean, exe, nelequean. Ye same hlaru, nai isse hl\u00e1ra!\u201d", "entities": [{"start": 421, "end": 425, "label": "LOC"}, {"start": 13, "end": 18, "label": "PERSON"}]}, {"text": "Ar i hildor t\u00faler senna ar quenter: \u201cMana castalya carpien t\u00e9na sestiessen?\u201d Hanquentasse quentes: \u201cElden anaie antana hanya menelo arani\u00e9no f\u00f3ler, mal sane quenin uas antana. An ye same, amba nauva sen antana, ar camuvas \u00fave \u2013 mal ye ua same, yando ya samis nauva mapana sello. Etta carpan t\u00e9na sestiessen, pan y\u00e9tala ualte cenuva, ar hlarila ualte tuntuva hya hanyuva, ar pa t\u00e9 Yesaio apacen carna anwa n\u00e1: 'Hlari\u00e9nen hlaruvalde, mal ualde hanya, ar y\u00e9ti\u00e9nen y\u00e9tuvalde, mal ualde cene. An lie sino enda anaie carna tiuca, ar hlarultanten hlarilte \u00fa hanquento, ar oholtielte hendultat; sie ualte oi cenuva hendultanten hya hlaruva hlarultanten ar hanyuva endaltanen ar hiruva inwis, nestienyan te!\u201d", "entities": [{"start": 380, "end": 386, "label": "PERSON"}]}, {"text": "Mal valime henduldat n\u00e1t, an y\u00e9tatte, ar hlaruldat, an hlaritte. An n\u00e1sie quetin lenna: Rimbe Eruterc\u00e1noli ar failali merner cene yar elde y\u00e9tar, mal ualte cenner tai, ar hlare i nati yar elde hlarir, mal ualte hlasse tai.", "entities": []}]